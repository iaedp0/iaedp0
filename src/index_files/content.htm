<!DOCTYPE  html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="hu" lang="hu"><head><meta http-equiv="Content-Type" content="text/html; charset=utf-8"/><title>index</title><style type="text/css"> * {margin:0; padding:0; text-indent:0; }
 .s1 { color: #2E5395; font-family:"Calibri Light", sans-serif; font-style: normal; font-weight: normal; text-decoration: none; font-size: 16pt; }
 p { color: black; font-family:"Times New Roman", serif; font-style: normal; font-weight: normal; text-decoration: none; font-size: 12pt; margin:0pt; }
 .s2 { color: #2E5395; font-family:"Calibri Light", sans-serif; font-style: normal; font-weight: normal; text-decoration: none; font-size: 14pt; }
 .a { color: black; font-family:"Times New Roman", serif; font-style: normal; font-weight: normal; text-decoration: none; font-size: 12pt; }
 .s3 { color: black; font-family:Calibri, sans-serif; font-style: normal; font-weight: normal; text-decoration: none; font-size: 11pt; }
 .s4 { color: black; font-family:Calibri, sans-serif; font-style: normal; font-weight: normal; text-decoration: none; font-size: 11pt; }
</style></head><body><p class="s1" style="padding-top: 4pt;padding-left: 6pt;text-indent: 0pt;line-height: 108%;text-align: justify;"><a name="bookmark0">Ismertesse a mobiltelefon hálózatok fejlődését, generációit és az alkalmazott műszaki megoldásokat (architektúra, építőelemek, szolgáltatások...)</a></p><p style="padding-left: 6pt;text-indent: 0pt;line-height: 108%;text-align: justify;">A rádiózás nem más, mint „a fénynél alacsonyabb frekvenciájú elektromágneses hullámok modulációjával működő, jeltovábbításra használt technológia. A jeltovábbítás irányának függvényében megkülönböztetünk rádióadót és rádióvevőt, mivel ezek működése és belső felépítése jelentősen eltérő. A rádió elektromágneses hullámok formájában továbbítja a jelet. Az üzenetet az adó kódolja, amit a nagy távolságban lévő vevőhöz sugároz. A vétel során a vevő az elektromágneses jelet dekódolja, így az az emberi fül számára hallható hanggá válik. A jel kiküldésére és fogadására a rádiók antennákat használnak. A rádió feltalálása az 1890-es évekre tehető. Az első ilyen eszköz, azaz a szikratávíró megalkotása Nikola Tesla és Alekszandr Popov nevéhez köthető, akik a rendelkezésre álló források alapján, egymástól függetlenül, eltérő földrajzi területen fedezték fel a technológiát.</p><p class="s2" style="padding-top: 8pt;padding-left: 6pt;text-indent: 0pt;text-align: justify;"><a name="bookmark1">OG, 1G-hálózatok</a></p><p style="padding-top: 1pt;padding-left: 6pt;text-indent: 0pt;line-height: 108%;text-align: justify;">A Bell Systems már 1946-tól üzemeltetett rádiós mobiltelefon-rendszert. Több hasonló rendszer is létezett, amelyeket a 0G-be sorolhatunk. Mindegyikük közös tulajdonsága, hogy a korábbi, teljesen zárt rádiós hálózatoktól eltérően, ezek már külső, polgári személyek számára is elérhetőek voltak, és gyakran kapcsolódtak a már meglévő telefonhálózatokhoz. A felhasználóknak saját telefonszáma volt. Pl. ARP (finn), bár már bázisállomásokra épülő cellákra volt osztva a lefedett terület, ezek között még manuálisan kellett váltani. Ha a felhasználó egy másik cellába került, az éppen folyamatban lévő beszélgetés megszakadt. A rendszerhez tartozó adóvevő berendezés olyan nagy volt, hogy csak a járművek csomagtartójában kaphatott helyet, innen volt kivezetve a kézibeszélő-berendezés a vezetőülés mellé. Bár a hozzáférés igen költséges volt, és hamarosan felváltották a modernebb megoldások, az ARP sokáig őrizte népszerűségét, nem kis mértékben köszönhetően az egész Finnországra kiterjedő hálózati lefedettségnek.</p><p style="padding-top: 7pt;padding-left: 6pt;text-indent: 0pt;line-height: 108%;text-align: justify;">A rendszer továbbfejlesztésével az 1980-as években az Egyesült Államokban bevezették az AMPS (Advanced Mobile Phone System – fejlett mobiltelefon-rendszer) mobiltelefon- rendszert, míg Európában más rendszerű (például NMT - Nordic Mobile Telephone), de szintén analóg rádiótelefon-rendszereket indítottak el. Ezek jellemzője az volt, hogy bizonyos területeket, de maximum egy országot fedtek le, az egyes készülékek pedig kizárólag csak a saját hálózaton működtek. Ezeket a rendszereket ma a mobil távközlés első generációs hálózatának, azaz 1G-nek nevezzük, amelyeken hangalapú közlemények voltak továbbíthatók és fogadhatók valós időben.</p><p style="padding-top: 7pt;padding-left: 6pt;text-indent: 0pt;line-height: 108%;text-align: justify;">Itt érdemes tisztázni a cellaalapú rádiós hálózat (cellular network) fogalmát, amelyre gyakorlatilag az összes ismertetésre kerülő rendszer épül. Ezen rendszerek lényege, hogy a lefedendő területet úgynevezett „cellákra” osztják, minden egyes cellában egy bázisállomással. A bázisállomásokat általában valamilyen nagy sávszélességű vezetékes hálózat kapcsolja össze egymással, valamint az egyéb kommunikációs rendszerekkel (például a vezetékes telefonhálózattal). Alapesetben a rádiós készülék mindig ahhoz a bázisállomáshoz kapcsolódik, amelynek épp a hatókörzetében, a cellájában található (itt azonban érdemes megjegyezni, hogy a cellák között természetesen átfedések is lehetnek). A cellák méretét az igénybevételtől függően eltérően határozzák meg, városon belül a pár száz méteres átmérőjű</p><p style="padding-top: 3pt;padding-left: 5pt;text-indent: 0pt;line-height: 108%;text-align: justify;">cellák dominálnak, míg városon kívül akár 5–10 km-nél is nagyobb távolságú bázisállomásoktól is foghatunk jeleket. A cellaalapú szervezés legnagyobb előnye, hogy ugyanazon rádiófrekvenciát egyszerre több cellában is felhasználhatjuk. Ha csak egyetlen központi bázisállomásunk lenne, akkor az egyes frekvenciasávokat egy időben csak egyszer tudnánk felhasználni. A többcellás rendszerben kisebb energiafogyasztással tudunk nagyobb lefedettséget és teljesítményt elérni. Sajnos az egymással szomszédos cellákban elkerülhetetlen bizonyos fokú interferencia, így ezekben nem használhatjuk ugyanazon frekvenciákat: legalább egy cellányi területnek kell lennie két ugyanazon frekvenciát felhasználó cella között. Az 1. ábrán egy cellaalapú hálózat sematikus felépítését láthatjuk, amelyen megfigyelhetők az egyes cellákban használt frekvenciatartományok is. Természetesen az elosztott szervezés új problémákat is felvetett, például a cellaváltás kérdését. Amikor a felhasználó áthalad egy cellahatáron, akkor nem szabad ezt észrevennie, a beszédátvitel nem szakadhat meg.</p><p style="text-indent: 0pt;text-align: left;"><br/></p><p style="text-indent: 0pt;text-align: left;"><br/></p><p style="padding-left: 107pt;text-indent: 0pt;text-align: left;"><span><img width="320" height="304" alt="image" src="Image_001.jpg"/></span></p><p style="padding-top: 10pt;padding-left: 5pt;text-indent: 0pt;line-height: 108%;text-align: justify;">Az analóg, cellás rendszerek iránti felhasználói igény jelentős növekedésével, valamint a rádiótelefonok más országokban történő használati igényének megjelenésével az 1G-hálózatok az 1980-as évek végére ismét olyan problémákkal szembesültek, amelyek magukban hordozták egy új, terhelhetőbb, immár globális technológia bevezetésének szükségességét a telekommunikáció zavartalan biztosítása érdekében.</p><p style="text-indent: 0pt;text-align: left;"><br/></p><p class="s2" style="padding-left: 6pt;text-indent: 0pt;text-align: left;"><a name="bookmark2">2G-hálózatok</a></p><p style="padding-top: 1pt;padding-left: 5pt;text-indent: 0pt;line-height: 108%;text-align: justify;">Az 1G-hálózatok hiányosságának kiküszöbölésére megoldást jelentett a digitális technológia. Az 1990-es évekre több digitális mobiltávközlő rendszer, azaz 2G-hálózat is létrejött, amelyek közül a GSM (Global System for Mobile Communications – globális mobilkommunikációs rendszer) vált a legelterjedtebbé globális szinten. 1990. október 15-én, Közép-Európában elsőként indult el Magyarországon az első kereskedelmi GSM mobiltelefon-szolgáltatás. A hálózat főbb eleme a mobiltelefon, a bázisállomás, a felügyeleti központ és a digitális kapcsolóközpont lett. A GSM-hálózatok ugyan főleg hangalapú kommunikációra voltak</p><p style="padding-top: 3pt;padding-left: 5pt;text-indent: 0pt;line-height: 108%;text-align: justify;">kialakítva, azonban a felhasználók már rövid, szöveges üzeneteket is küldhettek egymásnak (SMS - Short Message Service – rövidüzenet-szolgáltatás), illetve később az adatátviteli sebesség növelésével multimédiás tartalmakat is forgalmazhattak (MMS - Multimedia Messaging Service – multimédiás üzenetküldési szolgáltatás). A hálózat biztosította a roaming funkciót is, azaz a más országban is igénybe vehető telefonszolgáltatást.</p><p style="padding-top: 7pt;padding-left: 5pt;text-indent: 0pt;line-height: 108%;text-align: justify;">Megjelent a mobiltelefonhoz optimalizált internet, a WAP (Wireless Application Protocol – a vezeték  nélküli  adatátvitel  egy nyílt  nemzetközi  szabványa)- alapú hálózat  is,  amelynek segítségével a weboldalak egyszerűsített változatai is hozzáférhetők lettek. A digitális, kódolt és a levegő interfészen is titkosított GSM hálózatokon a beszédhang, valamint az adatok továbbítása sokkal biztonságosabb, mint az analóg rendszerek esetében. Az ilyen hálózatok a csatorna-hozzáféréshez kezdetben többszörös idő- (TDMA - Time Division Multiple Access – időosztásos többszörös hozzáférés) és frekvenciaosztásos (FDMA - Frequency Division Multiple Access – frekvenciaosztásos többszörös hozzáférés.) módszert alkalmaztak, illetve később a még hatékonyabb spektrumgazdálkodás érdekében vezették be a CDMA (Code Division Multiple Access – kódosztásos többszörös hozzáférés)-technológiát.</p><p style="padding-top: 7pt;padding-left: 5pt;text-indent: 0pt;line-height: 108%;text-align: justify;">Az adókészüléken a beszédhangot kódolták és digitális jel formájában továbbították a vevőkészülékhez. A dekódolást a vevőkészülék végzi, csatorna-hibajavítási eljárások alkalmazásával, ezáltal a többutas hullámterjedés fading hatása is jelentősen csökkenthető. A csomagkapcsolt adatátvitelt lehetővé tevő GPRS, (General Packet Radio Service – általános csomagkapcsolt rádiószolgáltatás) azaz az úgynevezett 2,5G megjelenését követően nőtt az adatátviteli sebesség, majd az EDGE (Enhanced Data rates for GSM Evolution – GSM- rendszer csomagkapcsolt adatátviteli megoldásának továbbfejlesztése)-szabvány, az úgynevezett 2,75G bevezetését követően még magasabb adatátviteli sebesség vált biztosítottá a hálózaton.</p><p style="text-indent: 0pt;text-align: left;"><br/></p><p class="s2" style="padding-left: 6pt;text-indent: 0pt;text-align: left;"><a name="bookmark3">3G-hálózatok</a></p><p style="padding-top: 1pt;padding-left: 6pt;text-indent: 0pt;line-height: 108%;text-align: justify;">Az adatátvitel növekvő felhasználói igénye egyre nagyobb átviteli sebességet követelt meg, amely szükségessé tette egy új technológián alapuló, mobil rádiótelefon-hálózat megalkotását. Az adatátviteli sebesség fokozására megoldást jelentett az 1998-ban megjelenő, Európában 2001  környékén  bevezetett  3G-technológia. A technológia a WCDMA (Wideband Code Division Multiple Access – szélessávú, kódosztásos, több hozzáféréses kapcsolat) szélessávú kódosztásos hozzáférési módszerre épül. A WCDMA egy a CDMA-n alapuló technológia, amely a nagyobb sávszélességet azzal biztosítja, hogy az adatátvitel nem egy szűk frekvenciasávban, hanem a rendelkezésre álló frekvenciatartományban szétterítve megy végbe. A technológia használatával rétegezett hálózat alakítható ki, így a kapacitás- és lefedettségnövelő eljárások sűrűn lakott területeken is optimálissá tehetők a mikro- és makrocellák  kevert  kialakításával.  Bevezetése új  rádiós  hálózat  kiépítését  igényli,  a már meglévő GSM-hálózat megtartása mellett. A 3G-hálózat már alkalmas a normál, lakossági felhasználói internetes adatforgalom lebonyolítására, a GSM-alapú kommunikáció biztosítása mellett, a GSM és WCDMA rádiós hozzáférés párhuzamos működtetésével. A technológia forradalmasította a szélessávúinternet-alapú kommunikáció biztosításával a távközlés globalizációját, hiszen a mobil rádiótelefonokon így már elérhetők az üzleti alkalmazások, az online tartalmak, valamint a tartalom-, az OTT (Over the Top – Egy olyan alkalmazás vagy szolgáltatás, amely lehetővé teszi egy termék elérését azinterneten keresztül, kikerülve a</p><p style="padding-top: 3pt;padding-left: 5pt;text-indent: 0pt;line-height: 108%;text-align: justify;">hagyományos terjesztést. Ilyenek lehetnek például a kommunikációs szolgáltatások, mint a Skype, Gmail, az egyéb alkalmazásszolgáltatások, mint a Facebook, LinkedIn, Twitter, valamint a tartalomszolgáltatások, mint például a Netflix, YouTube.) szolgáltatók által nyújtott szolgáltatások és csevegőalkalmazások (például Viber, Messenger, iMessage, stb.).</p><p style="padding-top: 7pt;padding-left: 5pt;text-indent: 0pt;line-height: 108%;text-align: justify;">Ezek az internettechnológiára épülő OTT-szolgáltatások a PC/SaaS (PC/SaaS: Public cloud/Software as a Service – nyilvános számítási felhő/szoftver mint szolgáltatás.) típusú felhőalapú rendszerek közé sorolhatók. Hiszen mindenki számára elérhetők a meglévő IKT (Information and Communications Technology – információs és kommunikációs technológiák)-eszközökkel, akár csekély számítástechnikai tudással is használhatók, továbbá olcsón, sokszor ingyenesen igénybe vehetők, amelyek ma már szerves részét képezik mindennapi életünknek, kommunikációnknak. A 3G/UMTS (Universal Mobile Telecommunications System – univerzális mobil távközlési rendszer) -technológia kezdeti (körülbelül 2–10 Mbit/s) sávszélességről, a HDSPA (High Speed Downlink Packet Access – nagysebességű csomagletöltési hozzáférés), azaz az úgynevezett 3,5G-szolgáltatás 14,4 Mbit/s sávszélességre növelte az adatátviteli kapacitást, optimális környezetben.</p><p style="text-indent: 0pt;text-align: left;"><br/></p><p class="s2" style="padding-left: 6pt;text-indent: 0pt;text-align: left;"><a name="bookmark4">4G-hálózatok</a></p><p style="padding-top: 1pt;padding-left: 6pt;text-indent: 0pt;line-height: 108%;text-align: justify;">A társadalom infokommunikációs szokásai, igényei alapján látható, hogy az adatátviteli sebesség és a sávszélesség folyamatos növelése továbbra is indokolt volt annak érdekében, hogy minél nagyobb mennyiségű adat legyen továbbítható, minél rövidebb időn belül. Az interneten elérhető, nagy felbontású videókhoz és más, magas sávszélességet igénylő szolgáltatásokhoz (például élő, nagyfelbontású, HD-minőségű videókonferenciák) való hozzáférés igénye alapvetővé vált. Itt elsősorban már a vállalati hasznosíthatósági igényekre gondolok.</p><p style="padding-top: 7pt;padding-left: 6pt;text-indent: 0pt;line-height: 108%;text-align: justify;">Ezt a meglévő GSM- és UMTS-alapú hálózatokon túl, csak az internetalapú kommunikációs csatornák tudják kiszolgálni, amelyet a 4G-technológián alapuló, LTE (Long Term Evolution</p><p style="padding-left: 5pt;text-indent: 0pt;line-height: 108%;text-align: justify;">– hosszú távú fejlődés)-hálózatok biztosítanak jelenleg. A technológia először 2005-ben, Dél- Koreában volt elérhető WiMAX néven, Magyarországon 2012. január 1-től üzemel a 4G széles sávú mobilszolgáltatás, azonban ezen a hálózaton még csak mobilinternet-szolgáltatást lehetett nyújtani. Magyarországon először a 4G-hálózat-alapú hangszolgáltatás, azaz a VoLTE (Voice over LTE – LTE feletti hangátvitel) 2017. április 27-én indult el. A VoLTE technológia révén a hanghívások is a 4G-hálózaton bonyolíthatók le, ami gyorsabb hívásfelépülést, HD- hangminőséget és telefonálás közben is folyamatos, 4G-sebességű mobilinternet-kapcsolatot biztosít a felhasználók számára. (Az első VoLTE-alapú hívásra képes hálózat 2012-ben, szintén Dél-Koreában indult el.)</p><p style="padding-top: 7pt;padding-left: 5pt;text-indent: 0pt;line-height: 108%;text-align: justify;">A 4G a negyedik  generációs mobil kommunikációs szabványokat  magában  foglaló technológiák gyűjtőfogalma. A 4G-szabvány fejlesztésének alapját a 2G- és 3G-hálózatokénál gyorsabb adatkapcsolat, vagyis a nagyobb sebességű és még jobb minőségű mobilinternet- szolgáltatás biztosítása jelentette. A technológia célja a felhőfejlesztési lehetőségek biztosítása a magas felbontású internetes, multimédiás, illetve 3D-s tartalmak közvetítése számára. Az LTE egy IP-alapú (internetprotokoll) csomagkapcsolt adatátvitelt megvalósító, széles sávú, nagy sebességű mobiltávközlési rendszer. Az LTE-hálózatban elérhető adatátviteli sebesség kezdetben 10 Mbit/s körül alakult, mára pedig a technológiai innováció hatására, mobilkörnyezetben az adatátviteli sebesség meghaladja a 326 Mbit/s-ot. 4G-mobilhálózaton</p><p style="padding-top: 3pt;padding-left: 5pt;text-indent: 0pt;line-height: 108%;text-align: justify;">folytatott kommunikáció internetkapcsolata a vezeték nélküli helyi hálózati (WLAN (Wireles Local Area Network – rádióhullámot használó vezeték nélküli helyi hálózat), WiFi), vagy akár az internetprotokoll feletti egyéb VoIP (Voice over IP – internetprotokoll feletti hangátvitel.)- alapú hangátvitel (például Skype, stb.) kiszolgálását vagy adott esetben kiterjesztését is lehetővé teszi. Ez utóbbi esetében, amikor működése során a hívó elhagyja az adott hálózat lefedettségi területét, a rendszer ezt érzékeli és a mobiltelefon automatikusan átáll az LTE- vagy GSM-hálózatra, a felhasználó beavatkozása nélkül. Tehát a hálózat működése megosztott.</p><p style="text-indent: 0pt;text-align: left;"><br/></p><p class="s2" style="padding-left: 6pt;text-indent: 0pt;text-align: left;"><a name="bookmark5">5G-hálózatok</a></p><p style="padding-top: 1pt;padding-left: 5pt;text-indent: 0pt;line-height: 108%;text-align: justify;">Az alapvetően beszéd és személyi internetelérés-felhasználásra optimalizált hálózatok nem biztosítanak elegendő adatátviteli kapacitást az ipar – a technológiai fejlődés által megkövetelt jóval nagyobb adatátviteli igénye – számára. Például az orvostechnológiában, a robotikában vagy az okosvárosokban kulcsszerepet betöltő internetre kapcsolt eszközök, azaz a dolgok internete (IoT) biztonságos vezérlését lehetővé tevő kommunikáció az eddigi hálózatokon nem biztosítható adatátviteli sebességet követel meg. Magyarországon már 2019. október 17-én elindította a Vodafone Magyarország Mobil Távközlési Zrt. az első kereskedelmi 5G- szolgáltatást. Egyes mobilszolgáltatók előrejelzései szerint az 5G-előfizetések száma 2023 végére meghaladhatja az 1 milliárdot, tehát az összes mobil előfizetés 12%-a már 5G-s lesz. Az 5G-mobilhálózat a sávszélesség területén akár az 1 Gbit/s-ot meghaladó sebességet fog eredményezni,  a kommunikáció  1-4  milliszekundumos  válaszideje,  a nagyon  magas rendelkezésre állás, a megbízhatóság és az optimális biztonsági szint mellett. Az adatátviteli sebesség ekkora mértékű növeléséhez jelentős sávszélességre van szükség, ami a vivőfrekvenciák növelését teszi szükségessé, így a hullámok milliméteres tartományba kerülnek, ezért sűrűbben elhelyezett bázisállomásokra lesz szükség, hiszen a fák vagy az épületek is jelentősen csillapítják ezeket a hullámokat. Ehhez szükséges többek között az 5G szempontjából úttörő 26 GHz-es sáv hasznosíthatósága is. A 26 GHz-es frekvenciasáv nagy kapacitást képes biztosítani a mikrocellákon, azaz a legfeljebb pár száz méter átmérőjű cellákon alapuló, 200 MHz-es blokkmérettel jellemezhető, 5G-technológiával üzemelő innovatív, vezeték nélküli, szélessávú elektronikus hírközlési szolgáltatások számára.</p><p style="text-indent: 0pt;text-align: left;"><br/></p><p style="padding-left: 31pt;text-indent: 0pt;text-align: left;"><span><img width="510" height="261" alt="image" src="Image_002.jpg"/></span></p><p style="padding-top: 3pt;padding-left: 6pt;text-indent: 0pt;text-align: left;">Források:</p><p style="padding-top: 9pt;padding-left: 6pt;text-indent: 0pt;line-height: 108%;text-align: justify;">Tóth Tamás: A mobilhálózatok technológiai fejlődéstörténete – az analóg hangátviteltől az 5G-hálózatokig - NEMZETBIZTONSÁGI SZEMLE 7. évfolyam (2019) 4. szám 44–60. • doi: 10.32561/nsz.2019.4.4</p><p style="padding-top: 7pt;padding-left: 6pt;text-indent: 0pt;text-align: left;"><a href="https://www.regikonyvek.hu/szerzo/ekler-peter-1" class="a" target="_blank">Forstner Bertalan - </a>Ekler Péter <a href="https://www.regikonyvek.hu/szerzo/kelenyi-imre" class="s4" target="_blank">- </a><a href="https://www.regikonyvek.hu/szerzo/kelenyi-imre" class="a" target="_blank">Kelényi Imre</a><span class="s3">: </span>Bevezetés a mobilprogramozásba</p></body></html>
